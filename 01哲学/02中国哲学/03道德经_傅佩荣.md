《道德经》 傅佩荣



# 背景

## 为什么学

1 世界上出版第二的图书

2 安心立命【从道德经上汲取智慧】



## 怎么学

1 诠释学

> 究竟讲什么
>
> 想讲什么
>
> 能讲什么；一千个人，有一千个哈姆雷特
>
> 应该讲什么

2 以经解经

3  结合自己的生活经验去体会



## 目的

1 接续中国的传统文化

> 儒释道三家

2  同西方哲学进行对比

> 道德经和西方哲学相辅相成，越懂西方哲学就会越明白道德经，同样越懂道德经就会越明白西方哲学

3 管理自己的人生



## 道德经浅析

1 为什么叫道德经

> 道经和德经，而不是一般层面的伦理道德的意思

2 道德经的成书时间

> 可能早于孔子，论文中以德报怨，道德经中 报怨以德；
>
> 庄子和韩非子引用了老子的内容

3 道德经的特点

> 都是一些言简意赅的论断的内容，而没有论证的过程【比较符合中国重视洞见而非逻辑的特点】



## 道家基本介绍

1 社会危机，我们个人怎么办，社会怎么办？
就像一个马车夫架着一辆马车要去郊游，马车夫忽然不见了，那谁可以来做新的马车夫呢？

2 面对虚无主义的解决方案，道家主要解决存在上的虚无主义，儒家解决价值上的虚无主义。

3 构建系统。道 来源和归宿，德是从道身上所得的自然秉性，动物和植物没有问题，关键是我们人类怎么办。人类有不恰当的认知和不对的欲望，我们怎么去修炼。



## 甲帛本

第一章：道可道也，非恒道也。名可名也，非恒名也。无名万物之始也，有名万物之母也。故：恒无欲也，以观其眇；恒有欲也，以观其徼。两者同出，异名同谓。玄之又玄，众妙之门。

第二章：天下皆知美之为美，恶矣，皆知善之为善，斯不善矣。有无之相生也，难易之相成也，长短之相形也，高下之相盈也，音声之相和也，先后之相随也。是以圣人居无为之事，行不言之教。万物作而弗始也，为而弗恃也，成功而弗居也，夫唯弗居，是以弗去。

第三章：不上贤，使民不争。不贵难得之货，使民不为盗。不见可欲，使民不乱。是以圣人之治也，虚其心，实其腹，弱其志，强其骨，恒使民无知无欲也。使夫知不敢弗为而已，则无不治矣。

第四章：道中，而用之又弗盈也，渊呵，似万物之宗。挫其锐，解其纷，和其光，同其尘，湛呵，似或存。吾不知谁之子，象帝之先。

第五章：天地不仁，以万物为刍狗。圣人不仁，以百姓为刍狗。天地之间，其犹橐龠舆？虚而不屈，动而愈出。多闻数穷，不若守于中。

第六章：谷神不死，是谓玄牝。玄牝之门，是谓天地之根。绵绵呵若存，用之不堇。

第七章：天长地久。天地之所以能长且久者，以其不自生也，故能长生。是以圣人后其身而身先，外其身而身存，不以其无私邪，故能成其私。

第八章：上善若水。水善利万物而有静，居众人之所恶，故几于道矣。居善地，心善渊，予善天，言善信，政善治，事善能，动善时。夫唯不争，故无尤。

第九章：持而盈之，不如其已。揣而锐之，不可长葆之。金玉盈室，莫之守也，富贵而骄，自遗咎也。功遂身退，天之道也。

第十章：营魄抱一，能毋离乎？抟气致柔，能婴儿乎？修除玄览，能无疵乎？爱民治国，能毋以为乎？天门启阖，能为雌乎？明白四达，能毋以知乎？生之，畜之，生而弗有，长而弗宰也，是谓玄德。

第11章：卅辐同一毂，当其无，有车之用也。埏埴而为器，当其无，有埴器之用也。凿户牖，当其无，有室之用也。故：有之以为利，无之以为用。

第12章：五色使人之目盲，五音使人之耳聋，五味使人之口爽，驰骋畋猎使人心发狂，难得之货使人之行妨。是以圣人之治也，为腹而不为目，故去彼而取此。

第13章：宠辱若惊，贵大患若身。何谓宠辱若惊？宠之为下也，得之若惊，失之若惊，是谓宠辱若惊。何谓贵大患若身？吾所以有大患者。为吾有身，及吾无身。有何患？故：贵为身以为天下，若可以托天下矣；爱以身以为天下，汝可以寄天下。

第14章：视之而弗见，名之曰微。听之而弗，闻名之曰希。搏之而弗得，名之曰夷。三者不可致诘，故混而为一。一者，其上不谬，其下不惚，寻寻呵，不可名也，复归于无物，是谓无状之状，无物之象，是谓沕望。随而不见其后，迎而不见其首。执今之道，以御今之有，以知古始，是谓道纪。

第15章：古之善为道者，微妙玄达，深不可识。夫唯不可识，故强为之容，曰：与呵，其若冬涉水；犹呵，其若畏四邻；俨呵，其若客；涣呵，其若冰泽；沌呵，其若朴；湷呵，其若浊；旷呵，其若谷。浊而静之徐清，安以动之徐生，保此道者不欲盈，夫唯不欲盈。故能蔽而不成。

第16章：至虚极也，守静督也，万物旁作，吾以观其复也。夫物芸芸，各复归于其根，归根曰静，静是谓复命。复命常也，知常明也。不知常，妄作凶。知常容，容乃公，公乃王，王乃天，天乃道，道乃久，没身不殆。

第17章：太上，下知有之，其次亲誉之，其次畏之，其下侮之，信不足，案有不信，猷呵，其贵言也。成功遂事，而百姓谓我自然。

第18章：故大道废，案有仁义。知慧出，案有大伪。六亲不和，案有孝慈。邦家昏乱，案有贞臣。

第19章：绝圣弃知，民利百倍。绝仁弃义，民复孝慈。绝巧弃利，盗贼无有。此三言也，以为文未足，故令之有所属：见素抱朴，少思寡欲，绝学无忧。

第20章：唯与诃，其相去几何？美与恶，其相去何若？人之所畏，亦不可以不畏。恍呵其未央哉。众人熙熙，若享于太牢而春登台。我泊焉未佻，若婴儿之未孩。累呵似无所归，众人皆有余，我独遗，我愚人之心也，惷惷呵。俗人昭昭，我独昏呵，俗人察察，我独闵闵呵，惚呵其若海，恍呵其若无所止。众人皆有以，我独顽以鄙。吾欲独异于人，而贵食母。

第21章：孔德之容，唯道是从。道之物，唯恍唯惚，惚呵恍呵，中有象呵，望呵惚呵，中有物呵，幽呵冥呵，中有精呵。其精甚真，其中有信。自古及今，其名不去，以顺众父。吾何以知众父之然？以此。

第22章：炊者不立，自视者不彰，自见者不明，自伐者无功，自矜者不长。其在道也，曰：余食赘行，物或恶之，故有欲者弗居。

第23章：曲则全，枉则直。洼则盈，敝则新。少则得，多则惑。是以圣人执一，以为天下式。不自视故彰，不自见故明，不自伐故有功，弗矜故能长，夫唯不争，故莫能与之争。古之所谓曲则全者，几虚语哉，诚全归之。

第24章：希言自然，飘风不终朝，暴雨不终日，孰为此？天地而弗能久，而况于人乎？故从事于道者同于道，德者同于德，失者同于失。同于德者，道亦德之。同于失者，道亦失之。

第25章：有物混成，先天地生，渊呵寥呵，独立而不改，可以为天地母。吾未知其名，字之曰道，强为之名曰大。大曰逝，逝曰远，远曰反。道大，天大，地大，王亦大。国中有四大，而王居一焉。人法地，地法天，天法道，道法自然。

第26章：重为轻根，静为躁君，是以君子终日行不离其辎重。虽有阛馆，燕处则昭若。若何万乘之主而以身轻天下？轻则失本，躁则失君。

第27章：善行者无辙迹，善言者无瑕谪，善数者不以筹策。善闭者无关楗而不可启也，善结者无绳约而不可解也。是以圣人恒善救人而无弃人，物无弃财，是谓袭明。故：善人，善人之师；不善人，善人之资也。不贵其师，不爱其资，虽知乎，大迷也，是谓眇要。

第28章：知其雄，守其雌，为天下溪；为天下溪，恒德不离；恒德不离，复归于婴儿。知其荣，守其辱，为天下谷；为天下谷，恒德乃足；恒德乃足，复归于朴。知其白守其黑，为天下式；为天下式，恒德不忒；恒德不忒，复归于无极。朴散则为器，圣人用之则为官长，夫大制无割。

第29章：将欲取天下而为之，吾见其弗得已。夫天下神器也，非可为者也。为者败之，执者失之。物或行或随，或嘘或吹，或强或羸，或培或隳，是以圣人去甚、去大、去奢。

第30章：以道佐人主，不以兵强于天下，其事好还。师之所居，楚棘生之，善者果而已矣，毋以取强焉。果而勿骄，果而勿矜，果而勿伐，果而不得已居，是谓果而不强。物壮则老，谓之不道，不道早已。

第31章：夫兵者，不祥之器也，物或恶之，故有欲者弗居。君子居则贵左，用兵则贵右，故兵者非君子之器也。兵者不祥之器也，不得已而用之。铦袭为上，勿美也，若美之，是乐杀人也。夫乐杀人，不可以得志于天下矣。是以吉事上左，丧事上右，是以偏将军居左，上将军居右，言以丧礼居之也。杀人众，以悲哀泣之，战胜，以丧礼处之。

第32章：道恒无名，朴虽小，而天下弗敢臣，侯王若能守之，万物将自宾，天地相合，以俞甘露，民莫之令而自均焉。始制有名，名亦既有，夫亦将知止，知止所以不殆。俾道之在天下也，犹小谷之于江海也。

第33章：知人者智也，自知者明也。胜人者有力也，自胜者强也。知足者富也，强行者有志也。不失其所者久也，死而不忘者寿也。

第34章：道泛呵，其可左右也，成功遂事而弗名有也。万物归焉而弗为主，则恒无欲也，可名于小，万物归焉而弗为主，可名于大。是以圣人之能成大也，以其不为大也，故能成大。

第35章：执大象，天下往，往而不害，安平泰，乐与饵，过客止。故道之出言也，曰：啖呵其无味也，视之不足见也，听之不足闻也，用之不可既也。

第36章：将欲歙之，必固张之。将欲弱之，必固强之。将欲去之，必固兴之。将欲夺之，必固与之。是谓微明：柔弱胜刚强，鱼不脱于渊，邦利器不可以示人。

第37章：道恒无名，侯王若能守之，万物将自化。化而欲作，吾将阗之以无名之朴。阗之以无名之朴，夫将不辱。不辱以静，天地将自正。

第38章：上德不德是以有德，下德不失德是以无德。上德无为而无以为也，下德为之而有以为，上仁为之而无以为也，上义为之而有以为也，上礼为之而莫之应也则攘臂而扔之。故失道而后德，失德而后仁，失仁而后义，失义而后礼。夫礼者忠信之薄也，而乱之首也，前识者道之华也，而愚之首也，是以大丈夫居其厚而不居其薄，居其实而不居其华，故去彼而取此。

第39章：昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下正。其致之也：谓天毋已清将恐裂，谓地毋已宁将恐废，谓神毋已灵将恐歇，谓谷毋已盈将恐竭，谓万物毋已生将恐灭，谓侯王毋已贵以高将恐蹶。故必贵而以贱为本，必高而以下为基，夫是以侯王自谓孤、寡、不谷，此其贱之本舆？非也，故致数，舆无舆。是故不欲，禄禄若玉，珞珞若石。

第40章：上士闻道，堇而行之，中士闻道，若存若亡，下士闻道，大笑之，弗笑，不足以为道，是以建言有之曰：明道如费，进道如退，夷道如类。上德如谷，大白如辱，广德如不足，建德如偷。质真如渝，大方无隅，大器免成，大音希声，天象无形，道褒无名，夫唯道善始且善成。

第41章：返也者，道之动也；弱也者，道之用也。天下之物生于有，有生于无。

第42章：道生一，一生二，二生三，三生万物。万物负阴而抱阳，中气以为和。天下之所恶，唯孤、寡、不谷，而王公以自名也，物或损之而益，益之而损，故人之所教兮，议而教人，故强梁者不得死，我将以为学父。

第43章：天下之至柔，驰骋于天下之至坚，无有入于无间，吾是以知无为之有益也。不言之教，无为之益，天下希能及之矣。

第44章：名与身孰亲？身与货孰多？得与亡孰病？甚爱必大费，多藏必厚亡，故知足不辱，知止不殆，可以长久。

第45章：大成若缺，其用不敝。大盈若冲，其用不穷。大直如诎，大巧如拙，大赢如溶。躁胜寒，静胜炅，清静可以为天下正。

第46章天下有道，却走马以粪。天下无道，戎马生于郊。罪莫大于可欲，祸莫大于不知足，咎莫憯于欲得。故知足之足，恒足矣。

第47章：不出于户，以知天下。不窥于牖，以知天道。其出也弥远，其知也弥少，是以圣人不行而知，不见而明，弗为而成。

第48章：为学者日益，闻道者日损，损之又损，以至于无为。无为而无不为，将欲取天下也恒无事，及其有事也又不足以取天下矣。

第49章：圣人恒无心，以百姓之心为心。善者善之，不善者亦善之，德善也。信者信之，不信者亦信之，德信也。圣人之在天下，歙歙焉，为天下浑心，百姓皆属耳目焉，圣人皆孩之。

第50章：出生入死，生之徒十有三，死之徒十有三，而人之生动皆之死地之十有三，夫何故也？以其生生也。盖闻善执生者，陵行不遇兕虎，入军不被甲兵。兕无所揣其角，虎无所措其爪，兵无所容其刃，夫何故也？以其无死地焉。

第51章：道生之而德畜之，物刑之而器成之，是以万物尊道而贵德，道之尊、德之贵也，夫莫之爵而恒自然也。道，生之、畜之、长之、育之、亭之、毒之、养之、覆之。生而弗有也，为而弗恃也，长而弗宰也，此之谓玄德。

第52章：天下有始，以为天下母，既得其母，以知其子，既知其子，复守其母，没身不殆。塞其兑，闭其门，终身不堇。启其兑，济其事，终身不救。见常曰明，守柔曰强。用其光，复归其明，毋遗身殃，是谓袭常。

第53章：使我介然有知也，行于大道，唯施是畏。大道甚夷，民甚好解。朝甚除，田甚芜，仓甚虚；服文采，带利剑，厌食而财货有余，是谓盗夸，盗夸非道也。

第54章：善建者不拔，善抱者不脱，子孙以祭祀不绝。修之身，其德乃真；修之家，其德有余；修之乡，其德乃长；修之国，其德乃丰；修之于天下，其德乃博。以身观身，以家观家，以乡观乡，以邦观邦，以天下观天下，吾何以知天下然？兹以此。

第55章：含德之厚者，比于赤子，蜂虿虺蛇弗蜇，攫鸟猛兽弗搏，骨弱筋柔而握固。未知牝牡之合而朘作，精之至也；终日号而不嚘，和之至也。和曰常，知常曰明，益生曰祥，心使气曰强。物壮则老，谓之不道，不道早亡。

第56章：知者弗言，言者弗知。塞其兑，闭其门，和其光，同其尘，挫其锐，解其纷，是谓玄同。故不可得而亲，不可得而疏，不可得而利，亦不可得而害，不可得而贵，亦不可得而贱，故为天下贵。

第57章：以正治邦，以奇用兵，以无事取天下。吾何以知其然哉？夫天下多忌讳而民弥贫，人多利器而国家滋昏，民多伎能而奇物滋起，法物滋彰而盗贼多有。是以圣人之言曰：我无为也而民自化，我好静而民自正，我无事而民自富，我欲无欲而民自朴。

第58章：其政闵闵，其民屯屯，其正察察，其邦缺缺。祸，福之所倚；福，祸之所伏，孰知其极？其无正也，正复为奇，善复为妖。人之悉也，其日固久矣。是以方而不割，兼而不刺，直而不绁，光而不曜。

第59章：治人事天莫若啬，夫唯啬，是以早服。早服是谓重积德，重积德则无不克，无不克则莫知其极，莫知其极可以有国，有国之母可以长久，是谓根深固氐长生久视之道也。

第60章：治大国若烹小鲜，以道莅天下。其鬼不神？非其鬼不神也。其神不伤人也？非其神不伤人也，圣人弗伤也。夫两不相伤，故德交归焉。

第61章：大邦者，下流也，天下之牝也，天下之交也，牝恒以静胜牡，为其静也。故大邦以下小邦则取小国，小邦以下大邦则取于大邦。故或下以取，或下而取。故：大邦者不过欲兼畜人，小邦者不过欲入事人。夫皆得其欲，则大者宜为下。

第62章：道者万物之主也，善人之宝也，不善人之所葆也。美言可以市，尊行可以贺人。人之不善，何弃之有？故：立天子置三卿，虽有拱之璧以先驷马，不若坐进此道。古之所以贵此道者何也？不谓求以得，有罪以免与？故为天下贵。

第63章：为无为，事无事，味无味，大小多少，报怨以德。图难乎其易也，为大乎其细也。天下之难作于易，天下之大作于细。是以圣人终不为大，故能成其大。夫轻诺必寡信，多易必多难。是以圣人猷难之，故终于无难。

第64章：其安也，易持也。其未兆也，易谋也。其脆也，易判也。其微也，易散也。为之于其未有也，治之于其未乱也。合抱之木作于毫末，九尺之台起于蔂土，百仞之高始于足下，为之者败之，执之者失之。是以圣人无为也，故无败也，无执也，故无失也。民之从事也，恒于几成而败之，慎终若始则无败事矣。是以圣人欲不欲而不贵难得之货，学不学而复众人之所过，能辅万物之自然而弗敢为。

第65章：故曰：为道者非以明民也，将以愚之也。民之难治也，以其知也。故以知知邦，邦之贼也；以不知知邦，邦之德也。恒知此两者，亦稽式也。恒知稽式，此谓玄德。玄德深矣远矣，与物反矣，乃至大顺。

第66章：江海之所以能为百谷王者，以其善下之也，故能为百谷王。是以圣人之欲上民也，必以其言下之。其欲先民也，必以其身后之。故居前而民弗害也，居上而民弗重也，天下乐推而弗厌也。以其无争，故天下莫能与之争。

第67章：小邦寡民：使有什佰之器而毋用，使民重死而远徙。有车舟无所乘之，有甲兵无所陈之，使民复结绳而用之。甘其食，美其服，乐其俗，安其居。邻邦相望，鸡犬相闻，民至老死不相往来。

第68章：信言不美，美言不信。知者不博，博者不知。善者不多，多者不善。圣人无积：既以为人，己愈有；既以予人，己愈多。故：天之道，利而不害；人之道，为而弗争。

第69章：天下皆谓我大，大而不肖，夫唯肖故能大。若肖久矣，其细也，夫我恒有三宝，持而保之：一曰慈；二曰俭；三曰不敢为天下先。慈故能勇，俭故能广，不敢为天下先故能成事长。今舍其慈且勇，舍其俭且广，舍其后且先，则必死矣。夫慈，以战则胜，以守则固，天将健之如以慈垣之。

第70章：善为士者不武，善战者不怒，善胜敌者弗与，善用人者为之下，是谓不争之德，是谓用人，是谓配天，古之极也。

第71章：用兵有言曰：吾不敢为主而为客，吾不进寸而退尺。是谓行无行，攘无臂，执无兵，乃无敌矣。祸莫大于无敌，无敌近亡吾，葆矣。故乘兵相若，则哀者胜矣。

第72章：吾言甚易知也，甚易行也，而人莫之能知也，而莫之能行也。言有君，事有宗，其唯无知也，是以不我知。知者希，则我贵矣，是以圣人被褐而怀玉。

第73章：知不知，尚矣。不知不知，病矣。是以圣人之不病，以其病病也，是以不病。

第74章：民之不畏威，则大威将至矣。毋狎其所居，毋厌其所生。夫唯弗厌，是以不厌。是以圣人自知而不自见也，自爱而不自贵也，故去彼取此。

第75章：勇于敢者则杀，勇于不敢者则活，此两者或利或害。天之所恶，孰知其故？天之道，不战而善胜，不言而善应，不召而自来，繟然而善谋，天网恢恢，疏而不失。

第76章：若民恒且不畏死，奈何以杀惧之也？若民恒且畏死，而为畸者吾将得而杀之，夫孰敢矣？若民恒且必畏死，则恒有司杀者。夫代司杀者杀，是代大匠斫也。夫代大匠斫者，稀有不伤其手矣。

第77章：民之饥也，以其上食税之多也，是以饥。百姓之不治也，以其上之有以为也，是以不治。民之轻死也，以其求生之厚也，是以轻死。夫唯无以生为者，是贤贵生。

第78章：人之生也柔弱，其死也坚强。万物草木之生也柔脆，其死也枯槁。故曰：坚强者，死之徒也；柔弱微细者，生之徒也。是以兵强则不胜，木强则梗。恒强大居下，柔弱微细居上。

第79章：天下之道，犹张弓者也。高者抑之，下者举之，有余者损之，不足者补之。故：天之道，损有余而益不足。人之道则不然，损不足而奉有余。孰能有余而有以取奉于天者乎？唯又道者乎？是以圣人为而不恃，功成而不居也。若此，其不欲见贤也。

第80章：天下莫柔弱于水，而攻坚强者莫之能胜也，以其无以易之也。水之胜刚也，弱之胜强也，天下莫弗知也，而莫之能行也。故圣人之言曰：受邦之垢，是谓社稷之主；受邦之不详是为天下之王。正言若反。

第81章：和大怨，必有余怨，焉可以为善？是以圣人右介而不以责于人。故有德司介，无德司彻。夫天道无亲，恒与善人。







# 道篇

## 第一章



**道可道，非常道。名可名，非常名。**

可道之道，可名之名，指事造形，非其常也。故不可道，不可名也。

> 可以说出的道，就不是恒常的道。可以说出的名，就不是恒常的名。道不可说不可思维。为什么说了道之后，要说名。虽然道不可名，但是人类思维的基础是名，所以我们只能退而求其次来言道【但我们始终要记住，道是不可言的，我们是退而求其次，就像苏格拉底的次航一样】

**无名天地之始，有名万物之母。**   【无名万物之始，有名万物之母-帛书本】

凡有皆始于无，故「未形」、「无名」之时则为**万物**之始，及其「有形」、「有名」之时，则长之育之，亭之毒之，为其母也。言道以无形无名始成万物，以始以成而不知其所以玄之又玄也。

> "马"是具体的马之母,所以名是万物之母

**故常无欲，以观其妙；**

妙者，微之极也。万物始于微而后成，始于无而后生。故常无欲空虚，可以观其始物之妙。

> 观察其自然的样子，比如狮子咬死幼崽，乌龟产蛋，这些我们都不要去干涉

**常有欲，以观其徼。**

徼，归终也。凡有之为利，必以无为用。欲之所本，适道而后济。故常有欲，可以观其终物之徼也。

> 根据我们的欲望，去观察马，大象，来知道马和大象的用处

**此两者同出而异名，同谓之玄，玄之又玄，众妙之门。**

两者，始与母也。同出者，同出于玄也。异名，所施不可同也。在首则谓之始，在终则谓之母。玄者，冥也，默然无有也。始母之所出也，不可得而名，故不可言，同名曰玄，而言谓之玄者，取于不可得而谓之然也。谓之然则不可以定乎一玄而已，则是名则失之远矣。故曰，玄之又玄也。众妙皆从同而出，故曰众妙之门也。

> 



## 第二章

**天下皆知美之为美，斯恶已。皆知善之为善，斯不善已。故有无相生，难易相成，长短相较，高下相倾，音声相和，前后相随。**

美者，人心之所乐进也；恶者，人心之所恶疾也。美恶，犹喜怒也；善不善，犹是非也。喜怒同根，是非同门，故不可得偏举也，此六者皆陈自然不可偏举之明数也。

**是以圣人处无为之事，**

自然已足，为则败也。

**行不言之教；万物作焉而不辞，生而不有，为而不恃，**

智慧自备，为则伪也。

**功成而弗居。**

因物而用，功自彼成，故不居也。

**夫唯弗居，是以不去。**

使功在己，则功不可久也



## 第三章

**不尚贤，使民不争；不贵难得之货，使民不为盗；不见可欲，使民心不乱。**

贤，犹能也。尚者，嘉之名也。贵者，隆之称也。唯能是任，尚也曷为；唯用是施，贵之何为。尚贤显名，荣过其任，为而常校能相射。贵货过用，贪者竞趣，穿窬探箧，没命而盗，故可欲不见，则心无所乱也。

**是以圣人之治，虚其心，实其腹，**

心怀智而腹怀食，虚有智而实无知也。

**弱其志，强其骨。**

骨无知以干，志生事以乱，心虚则志弱也。

**常使民无知无欲。**

守其真也。

**使夫智者不敢为也。**

知者谓知为也。

**为无为，则无不治。**






## 第四章

**道冲而用之或不盈，渊兮似万物之宗；挫其锐，解其纷，和其光，同其尘，湛兮似或存。吾不知谁之子，象帝之先。**

夫执一家之量者，不能全家。执一国之量者，不能成国。穷力举重，不能为用，故人虽知，万物治也，治而不以二仪之道，则不能赡也。地虽形魄，不法于天则不能全其宁。天虽精象，不法于道则不能保其精。冲而用之，用乃不能穷满以造实，实来则溢，故冲而用之，又复不盈，其为无穷亦已极矣。形虽大，不能累其体，事虽殷，不能充其量，万物舍此而求主，主其安在乎。不亦渊兮似万物之宗乎。锐挫而无损，纷解而不劳，和光而不污，其体同尘而不渝，其真不亦湛兮似或存乎。地守其形，德不能过其载，天慊其象，德不能过其覆，天地莫能及之，不亦似帝之先乎。帝，天帝也。





## 第五章

**天地不仁，以万物为刍狗；**

天地任自然，无为无造，万物自相治理，故不仁也。仁者必造立施化，有恩有为，造立施化则物失其真，有恩有为，列物不具存，物不具存，则不足以备载矣。地不为兽生刍，而兽食刍；不为人生狗，而人食狗。无为于万物而万物各适其所用，则莫不赡矣。若慧由己树，未足任也。

**圣人不仁，以百姓为刍狗。**

圣人与天地合其德，以百姓比刍狗也。

**天地之间，其犹橐籥乎﹖ 虚而不屈，动而愈出。**

橐，排橐也。籥，乐籥也。橐籥之中，空洞无情，无为故虚，而不得穷，屈动而不可竭尽也。天地之中，荡然任自然，故不可得而穷，犹若橐籥也。

**多言数穷，不如守中。**

愈为之则愈失之矣。物树其恶，事错其言，不济不言，不理必穷之数也。橐籥而守数中，则无穷尽，弃己任物，则莫不理。若橐籥有意于为声也，则不足以共吹者之求也。






## 第六章

**谷神不死，是谓玄牝。玄牝之门，是谓天地根。绵绵若存，用之不勤。**

谷神，谷中央无。谷也，无形无影，无逆无违，处卑不动，守静不衰，谷以之成而不见其形，此至物也。处卑而不可得名，故谓天地之根，绵绵若存，用之不勤。门，玄牝之所由也，本其所由，与极同体，故谓之天地之根也。欲言存邪，则不见其形，欲言亡邪，万物以之生。故绵绵若存也，无物不成，用而不劳也。故曰，用而不勤也。

> 谷神：使谷成为谷的力量，即道。特点：卑下、空虚、不死。


## 第七章

**天长地久。天地所以能长且久者，以其不自生，**

自生则与物争，不自生则物归也。

**故能长生。是以圣人后其身而身先；外其身而身存。非以其无私邪，故能成其私。**

无私者，无为于身也。身先身存，故曰，能成其私也。






## 第八章

**上善若水。水善利万物而不争，处众人之所恶，**

人恶卑也。

**故几于道。**

道无水有，故曰，几也。

**居善地，心善渊，与善仁，言善信，正善治，事善能，动善时。夫唯不争，故无尤。**

言人皆应于治道也。



## 第九章

**持而盈之，不如其已；**

持，谓不失德也。既不失其德又盈之，势必倾危。故不如其已者，谓乃更不如无德无功者也。

**揣而梲之，不可长保。**

既揣末令尖，又锐之令利，势必摧故不可长保也。

**金玉满堂，莫之能守；**

不若其已。

**富贵而骄，自遗其咎。**

不可长保也。

**功成身退，天之道也。**

四时更运，功成则移。

## 第十章

**载营魄抱一，能无离乎﹖**

载，犹处也。营魄，人之常居处也，一人之真也。言人能处常居之宅，抱一清神，能常无离乎，则万物自宾矣。

**专气致柔，能婴儿乎﹖**

专，任也，致极也，言任自然之气。致，至柔之和，能若婴儿之无所欲乎，则物全而性得矣。

**涤除玄览，能无疵乎﹖**

玄，物之极也，言能涤除邪饰，至于极览，能不以物介其明。疵之其神乎，则终与玄同也。

**爱国治民，能无知乎﹖**

任术以求成，运数以求匿者，智也。玄览无疵，犹绝圣也。治国无以智，犹弃智也。能无以智乎，则民不辟而国治之也。

**天门开阖，能为雌乎﹖**

天门，天下之所从由也。开阖，治乱之际也，或开或阖，经通于天下，故曰，天门开阖也。雌，应而不倡，因而不为，言天门开阂能为雌乎，则物自宾而处自安矣。

**明白四达，能无为乎﹖**

言至明四达，无迷无惑，能无以为乎，则物化矣。所谓道常无为，侯王若能守，则万物自化。

**生之，**

不塞其原也。

**畜之。**

不禁其性也。

**生而不有，为而不恃，长而不宰，是谓玄德。**

不塞其原，则物自生，何功之有。不禁其性，则物自济，何为之恃。物自长足，不吾宰成，有德无生，非玄如何。凡言玄德，皆有德而不知其主，出乎幽冥。


## 第十一章

**三十辐，共一毂，当其无，有车之用。**

毂所以能统三十辐者，无也，以其无能受物之故，故能以实统众也。

**埏埴以为器，当其无，有器之用。凿户牖以为室，当其无，有室之用。故有之以为利，无之以为用。**

木埴，壁之所以成，三者而皆以无为用也。言无者，有之所以为利，皆赖无以为用也。

## 第十二章

**五色令人目盲，五音令人耳聋，五味令人口爽，驰骋畋猎令人心发狂，**

爽，差失也，失口之用，故谓之爽。夫耳目口心，皆顺其性也，不以顺性命，反以伤自然，故曰聋、盲、爽、狂也。

**难得之货令人行妨。**

难得之货，塞人正路，故令人行妨也。

**是以圣人为腹不为目，故去彼取此。**

为腹者以物养己，为目者以物役己，故圣人不为目也。

## 第十三章

**宠辱若惊，贵大患若身。何谓宠辱若惊﹖ 宠为下，得之若惊，失之若惊，是谓宠辱若惊。**

宠必有辱，荣必有患，惊辱等，荣患同也。为下，得宠辱荣患若惊，则不足以乱天下也。

**何谓贵大患若身﹖**

大患，荣宠之属也。生之厚，必入死之地，故谓之大患也。人迷之于荣宠，返之于身，故曰大患若身也。

**吾所以有大患者，为吾有身，**

由有其身也。

**及吾无身，**

归之自然也。

**吾有何患﹖ 故贵以身为天下，若可寄天下；**

无以易其身，故曰贵也。如此乃可以托天下也。

**爱以身为天下，若可托天下。**

无物可以损其身，故曰爱也。如此乃可以寄天下也，不以宠辱荣患损易其身，然后乃可以天下付之也。


## 第十四章

**视之不见名曰夷，听之不闻名曰希，搏之不得名曰微。此三者，不可致诘，故混而为一。**

无状无象，无声无响，故能无所不通，无所不往，不得而知，更以我耳目体，不知为名，故不可致诘，混而为一也。

**其上不皦，其下不昧。绳绳不可名，复归于无物。是谓无状之状，无物之象，**

欲言无邪，而物由以成。欲言有邪，而不见其形，故曰，无状之状，无物之象也。

**是谓惚恍。**

不可得而定也。

**迎之不见其首，随之不见其后。执古之道，以御今之有。**

有，有其事。

**能知古始，是谓道纪。**

无形无名者，万物之宗也。虽今古不同，时移俗易，故莫不由乎此，以成其治者也。故可执古之道，以御今之有，上古虽远，其道存焉，故虽在，今可以知古始也。



视之不见，名日夷;
听之不闻，名日希;
搏之不得，名日微;
此三者不可致诘 (jie) ，故混而为一。
其上不激(jiao)，其下不昧.
绳绳兮不可名，复归于无物。
是谓无状之状，无物之象，是谓惚恍[有无之间]。
迎之不见其首，随之不见其后。
执古之道，以御今之有。能知古始，是谓道纪.

> 它却看不见，称它为“夷”;听它却听不到，称它为“希”; 摸它却摸不着，称它为“微”，这三方面都无法穷究底细，所以它是浑然一体的。它外显的部分并不明亮，隐含的部分也不晦暗，绵绵不绝的样子无法为它定名，然后又回归于空无一物。这就叫做没有形状的形状，没有物体的形象，这就叫做若有若无的惚恍。迎向它，看不见它的源头，跟随它，看不见它的后续。把握早已存在的道，可以用来驾驭当前的一切。能够了解最早的开始，这就叫做道的规律。



> 从这一集里面，老子再一次说明，从人的角度，从感官、理性是无法掌握“道”的，结果就必须承认，道的存在非常特别，不是一般的东西，不是万物之一，而是万物的来源与归宿。掌握了这一点，我们就知道，老子的道家不是一般的在世间相对的各种想法之一，而是要我们回到根源，才能够化解人在存在上的虚无主义的压力。



## 第十五章

**古之善为士者，微妙玄通，深不可识。夫唯不可识，故强为之容﹕豫兮若冬涉川，**

冬之涉川，豫然若欲度，若不欲度，其情不可得见之貌也。

**犹兮若畏四邻，**

四邻合攻，中央之主，犹然不知所趣向者也。上德之人，其端兆不可覩，德趣不可见，亦犹此也。

**俨兮其若客，涣兮若冰之将释，敦兮其若朴，旷兮其若谷，浑兮其若浊。**

凡此诸若，皆言其容，象不可得而形名也。

**孰能浊以静之徐清﹖ 孰能安以久动之徐生﹖**

夫晦以理物则得明，浊以静物则得清，安以动物则得生，此自然之道也。孰能者，言其难也。徐者，详慎也。

**保此道者不欲盈，**

盈必溢也。

**夫唯不盈，故能蔽不新成。**

蔽，覆盖也。



古之善为道者，微妙玄通，深不可识.夫唯不可识，故强为之容。
豫兮若冬涉川; 犹兮若畏四邻
俨兮其若客;
涣兮其若释;
敦兮其若朴
旷兮其若谷
混兮其若浊
孰能浊以静之徐清?
孰能安以动之徐生?
保此道者不欲盈
夫唯不盈，故能蔽而新成

>古代善于行道的人，精微奥妙而神奇通达，深刻得难以理解。正因为难以理解，所以勉强来形容他: 
>小心谨慎啊，有如冬天涉水过网， 高警觉啊，有如害怕邻国攻击，拘谨严肃啊，有如在外作客，自在随意啊，有如冰雪消融，醇厚实在啊，有如未经雕琢的木头，空旷开阔啊，有如幽静的山谷，混同一切啊，有如浑浊的河水，谁能在浑浊中安静下来，使它渐渐澄清?谁能在安定中活动起来，使它出现生机? 持守这种“道”的人，不会要求圆满。正因为没有达到圆满，所以能够一直去旧存新.



>夫唯不盈，故能蔽不新成



## 第十六章

**致虚极，守静笃。**

言致虚，物之极笃；守静，物之真正也。

**万物并作，**

动作生长。

**吾以观复。**

以虚静观其反复。凡有起于虚，动起于静，故万物虽并动作，卒复归于虚静，是物之极笃也。

**夫物芸芸，各复归其根。**

各反其所始也。

**归根曰静，是曰复命。复命曰常，**

归根则静，故曰静。静则复命，故曰复命也。复命则得性命之常，故曰常也。

**知常曰明。不知常，妄作凶。**

常之为物，不偏不彰，无皦昧之状，温凉之象，故曰知常曰明也。唯此复乃能包通万物，无所不容，失此以往，则邪入乎分，则物离其分，故曰不知常，则妄作凶也。

**知常容，**

无所不包通也。

**容乃公，**

无所不包通，则乃至于荡然公平也。

**公乃王，**

荡然公平，则乃至于无所不周普也。

**王乃天，**

无所不周普，则乃至于同乎天也。

**天乃道，**

与天合德，体道大通，则乃至于极虚无也。

**道乃久，**

穷极虚无，得道之常，则乃至于不有极也。

**没身不殆。**

无之为物，水火不能害，金石不能残。用之于心则虎兕无所投其齿角，兵戈无所容其锋刃，何危殆之有乎。



致虚极，守静笃
万物并作，吾以观复
夫物芸芸，各复归其根
归根日静，静日复命
复命日常，知常日明
不知常，妄作凶。
知常容，容乃公，公乃全，全乃天，天乃道，道乃久，没身不殆

> 这一段的白话意思是这样的: 追求“虚”，要达到极点，守住“静”，要完全确实。万物蓬勃生长，我因此看出回归之理。一切事物变化纷纭，各自返回其根源。返回根源叫做寂静，寂静叫做回归本来状态。回归本来状态叫做常理，了解常理叫做启明。不了解常理，轻举妄动，就会招致凶险。了解常理才会包容一切，包容一切才会大公无私，大公无私才会普遍周全，普遍周全才会合乎自然，合乎自然才会与道同行，与道同行才会保持长久，终身免于危险。

>  致虚极，守静笃，吾以观复，知常日明。都是超出理性层面的洞察。
>
>  致虚极，守静笃：单纯，安静，赤子之心


## 第十七章

**大上，下知有之，**

大上，谓大人也。大人在上，故曰大上。大人在上，居无为之事，行不言之教，万物作焉而不为始，故下知有之而已，言从上也。

**其次亲而誉之，**

不能以无为居事，不言为教，立善行施，使下得亲而誉之也。

**其次畏之，**

不能复以恩仁令物，而赖威权也。

**其次侮之。**

不能法以正齐民，而以智治国，下知避之，其令不从，故曰，侮之也。

**信不足焉，有不信焉。**

夫御体失性则疾病生，辅物失真则疵衅作。信不足焉，则有不信，此自然之道也。已处不足，非智之所齐也。

**悠兮其贵言，功成事遂，百姓皆谓我自然。**

自然，其端兆不可得而见也，其意趣不可得而覩也，无物可以易其言，言必有应，故曰，悠兮其贵言也。居无为之事，行不言之教，不以形立物，故功成事遂，而百姓不知其所以然也。

## 第十八章

**大道废，有仁义；**

失无为之事，更以施慧立善道，进物也。

**智慧出，有大伪；**

行术用明，以察奸伪；趣睹形见，物知避之。故智慧出则大伪生也。

**六亲不和，有孝慈；国家昏乱，有忠臣。**

甚美之名生于大恶，所谓美恶同门。六亲，父子兄弟夫妇也。若六亲自和，国家自治，则孝慈忠臣不知其所在矣。鱼相忘于江湖之道，则相濡之德生也。

## 第十九章

**绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文不足，故令有所属﹕见素抱朴，少私寡欲。**

圣智，才之善也。仁义，人之善也。巧利，用之善也。而直云绝，文甚不足，不令之有所属，无以见其指，故曰，此三者以为文而未足，故令人有所属，属之于素朴寡欲。


## 第二十章

**绝学无忧，唯之与阿，相去几何﹖ 善之与恶，相去若何﹖ 人之所畏，不可不畏。**

下篇，为学者日益，为道者日损。然则学求益所能，而进其智者也，若将无欲而足，何求于益。不知而中，何求于进。夫燕雀有匹，鸠鸽有仇，寒乡之民，必知旃裘，自然已足，益之则忧。故续凫之足，何异截鹤之颈，畏誉而进，何异畏刑。唯阿美恶，相去若何？故人之所畏，吾亦异焉，未敢恃之以为用也。

**荒兮其未央哉﹗**

叹与俗相返之远也。

**众人熙熙，如享太牢，如春登台。**

众人迷于美进，惑于荣利，欲进心竞，故熙熙如享太牢，如春登台也。

**我独泊兮其未兆，如婴儿之未孩；**

言我廓然，无形之可名，无兆之可举，如婴儿之未能孩也。

**儽儽兮，若无所归。**

若无所宅。

**众人皆有余，而我独若遗。**

众人无不有怀有志，盈溢胸心，故曰，皆有余也。我独廓然，无为无欲，若遗失之也。

**我愚人之心也哉﹗**

绝愚之人，心无所别析，意无所美恶，犹然其情不可睹，我颓然若此也。

**沌沌兮，**

无所别析，不可为名。

**俗人昭昭，**

耀其光也。

**我独若昏。俗人察察，**

分别别析也。

**我独闷闷。澹兮其若海，**

情不可睹。

**飂兮若无止。**

无所系絷。

**众人皆有以，**

以，用也。皆欲有所施用也。

**而我独顽似鄙。**

无所欲为，闷闷昏昏，若无所识，故曰，顽且鄙也。

**我独异于人，而贵食母。**

食母，生之本也。人者皆弃生民之本，贵末饰之华，故曰，我独欲异于人。

## 第二十一章

**孔德之容，惟道是从。**

孔，空也，惟以空为德，然后乃能动作从道。

**道之为物，惟恍惟惚。**

恍惚无形，不系之叹。

**惚兮恍兮，其中有象；恍兮惚兮，其中有物。**

以无形始物，不系成物，万物以始以成，而不知其所以然，故曰，恍兮惚兮，其中有象也。

**窈兮冥兮，其中有精；**

窈、冥，深远之叹，深远不可得而见。然而万物由之，其可得见，以定其真。故曰，窈兮冥兮，其中有精也。

**其精什真，其中有信。**

信，信验也。物反窈冥，则真精之极得，万物之性定。故曰，其精什真，其中有信也。

**自今及古，其名不去，**

至真之极，不可得名，无名则是其名也。自古及今，无不由此而成，故曰，自古及今，其名不去也。

**以阅众甫。**

众甫，物之始也。以无名说万物始也。

**吾何以知众甫之状哉﹖ 以此。**

此上之所云也。言吾何以知万物之始于无哉，以此知之也。

## 第二十二章

**曲则全，**

不自见其明则全也。

**枉则直，**

不自是则其是彰也。

**洼则盈，**

不自伐则其功有也。

**敝则新，**

不自矜则其德长也。

**少则得，多则惑。**

自然之道亦犹树也，转多转远其根，转少转得其本。多则远其真，故曰惑也；少则得其本，故曰得也。

**是以圣人抱一为天下式。**

一，少之极也。式，犹则之也。

**不自见故明，不自是故彰，不自伐故有功，不自矜故长。夫唯不争，故天下莫能与之争。古之所谓曲则全者，岂虚言哉﹗ 诚全而归之。**


## 第二十三章

**希言自然。**

听之不闻名曰希，下章言，道之出言，淡兮其无味也，视之不足见，听之不足闻，然则无味不足听之，言乃是自然之至言也。

**故飘风不终朝，骤雨不终日。孰为此者﹖ 天地。天地尚不能久，而况于人乎﹖**

言暴疾美兴不长也。

**故从事于道者，道者同于道，**

从事，谓举动，从事于道者也。道以无形无为成济万物，故从事于道者，以无为为君，不言为教，绵绵若存而物得其真，与道同体，故曰同于道。

**德者同于德，**

德，少也，少则得，故曰得也。行得则与得同体，故曰，同于得也。

**失者同于失。**

失，累多也，累多则失，故曰失也。行失则与失同体，故曰，同于失也。

**同于道者，道亦乐得之；同于德者，德亦乐得之；同于失者，失亦乐得之。**

言随行其所，故同而应之。

**信不足焉，有不信焉。**

忠信不足于下，焉有不信也。

## 第二十四章

**企者不立，**

物尚进则失安，故曰，企者不立。

**跨者不行，自见者不明，自是者不彰，自伐者无功，自矜者不长。其在道也，曰余食赘行。**

其唯于道而论之，若却至之行，盛馔之余也。本虽美，更可薉也。虽有功而自伐之，故更为肬赘者也。

**物或恶之，故有道者不处。**

## 第二十五章

**有物混成，先天地生。**

混然不可得而知，而万物由之以成，故曰混成也。不知其谁之子，故先天地生。

**寂兮寥兮，独立而不改，**

寂寥，无形体也。无物之匹，故曰独立也。返化终始，不失其常，故曰不改也。

**周行而不殆，可以为天下母。**

周行无所不至而免殆，能生全大形也，故可以为天下母也。

**吾不知其名，**

名以定形，混成无形，不可得而定，故曰，不知其名也。

**字之曰道，**

夫名以定形，字以称可，言道取于无物而不由也。是混成之中，可言之称最大也。

**强为之名，曰大。**

吾所以字之曰道者，取其可言之称最大也。责其字定之所由，则系于大，大有系，则必有分，有分则失其极矣。故曰，强为之名曰大。

**大曰逝，**

逝，行也。不守一大体而已。周行无所不至，故曰逝也。

**逝曰远，远曰反。**

远，极也。周无所不穷极，不偏于一。逝故曰远也，不随于所适，其体独立，故曰反也。

**故道大，天大，地大，王亦大。**

天地之性，人为贵，而王是人之主也。虽不职大亦复为大与三匹，故曰，王亦大也。

**域中有四大，**

四大，道、天、地、王也。凡物有称有名则非其极也，言道则有所由，有所由然后谓之为道，然则是道，称中之大也，不若无称之大也。无称不可得而名曰域也，道天地王皆在乎无称之内，故曰，域中有四大者也。

**而王居其一焉。**

处人主之大也。

**人法地，地法天，天法道，道法自然。**

法，谓法则也。人不违地，乃得全安，法地也。地不违天，乃得全载，法天也。天不违道，乃得全覆，法道也。道不违自然，乃得其性，法自然者。在方而法方，在圆而法圆，于自然无所违，自然者，无称之言，穷极之辞也。用智不及无知，而形魄不及精象，精象不及无形，有仪不及无仪，故转相法也。道顺自然，天故资焉。天法于道，地故则焉。地法于天，人故象焉。所以为主其一之者，主也。


## 第二十六章

**重为轻根，静为躁君。**

凡物轻不能载重，小不能镇大。不行者使行，不动者制动，是以重必为轻根，静必为躁君也。

**是以圣人终日行不离辎重。**

以重为本，故不离。

**虽有荣观，燕处超然。**

不以经心也。

**奈何万乘之主，而以身轻天下﹖ 轻则失本，躁则失君。**

轻不镇重也，失本为丧身也，失君为失君位也。

## 第二十七章

**善行无辙迹，**

顺自然而行，不造不始，故物得至而无辙迹也。

**善言无瑕讁；**

顺物之性，不别不析，故无瑕讁可得其门也。

**善数不用筹策；**

因物之数不假形也。

**善闭无关楗而不可开，善结无绳约而不可解。**

因物自然，不设不施，故不用关楗绳约而不可开解也。此五者皆言不造不施，因物之性，不以形制物也。

**是以圣人常善救人，故无弃人；**

圣人不立形名以检于物，不造进向以殊弃不肖，辅万物之自然而不为始，故曰无弃人也。不尚贤能，则民不争，不贵难得之货，则民不为盗，不见可欲，则民心不乱。常使民心无欲无惑，则无弃人矣。

**常善救物，故无弃物，是谓袭明。故善人者，不善人之师；**

举善以师不善，故谓之师矣。

**不善人者，善人之资。**

资，取也。善人以善齐不善，以善弃不善，故不善人善人之所取也。

**不贵其师，不爱其资，虽智大迷，**

虽有其智，自任其智，不因物，于其道必失。故曰，虽智大迷。

**是谓要妙。**

## 第二十八章

**知其雄，守其雌，为天下溪。为天下溪，常德不离，复归于婴儿。**

雄，先之属；雌，后之属也。知为天下之先也，必后也，是以圣人后其身而身先也。溪不求物而物自归之，婴儿不用智而合自然之智。

**知其白，守其黑，为天下式。**

式，模则也。

**为天下式，常德不忒，**

忒，差也。

**复归于无极。**

不可穷也。

**知其荣，守其辱，为天下谷，常德乃足，复归于朴。**

此三者，言常反终，后乃德全其所处也。下章云，反者道之动也。功不可取，常处其母也。

**朴散则为器，圣人用之，则为官长，**

朴，真也。真散则百行出，殊类生，若器也。圣人因其分散，故为之立官长。以善为师，不善为资，移风易俗，复使归于一也。

**故大制不割。**

大制者，以天下之心为心，故无割也。


## 第二十九章

**将欲取天下而为之，吾见其不得已。天下神器，**

神，无形无方也。器，合成也。无形以合，故谓之神器也。

**不可为也，为者败之，执者失之。**

万物以自然为性，故可因而不可为也。可通而不可执也。物有常性，而造为之，故必败也。物有往来而执之，故必失矣。

**故物或行或随，或歔或吹。或强或羸，或挫或隳。是以圣人去甚，去奢，去泰。**

凡此诸或，言物事逆顺反覆，不施为执割也。圣人达自然之至，畅万物之情，故因而不为，顺而不施。除其所以迷，去其所以惑，故心不乱而物性自得之也。

## 第三十章

**以道佐人主者，不以兵强天下。**

以道佐人主，尚不可以兵强于天下，况人主躬于道者乎。

**其事好还。**

为始者务欲立功生事，而有道者务欲还反无为，故云，其事好还也。

**师之所处，荆棘生焉。大军之后，必有凶年。**

言师凶害之物也。无有所济，必有所伤，贼害人民，残荒田亩，故曰荆棘生焉。

**善者果而已，不以取强。**

果，犹济也。言善用师者，趣以济难而已矣，不以兵力取强于天下也。

**果而勿矜，果而勿伐，果而勿骄。**

吾不以师道为尚，不得已而用，何矜骄之有也。

**果而不得已，果而勿强。**

言用兵虽趣功，果济难，然时故不得已当复用者，但当以除暴乱，不遂用果以为强也。

**物壮则老，是谓不道，不道早已。**

壮，武力暴兴，喻以兵强于天下者也。飘风不终朝，骤雨不终日，故暴兴必不道早已也。

## 第三十一章




## 第三十二章



## 第三十三章



## 第三章




## 第三章



## 第三章



## 第三章




## 第三章



## 第三章



## 第三章




## 第三章



## 第三章





